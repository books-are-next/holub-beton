---
title: Plavba přes Atlantik
contentType: prose
---

<section>

_Je to trapné,  
ale je ještě příliš mnoho vody,  
příliš mnoho vzduchu  
a příliš mnoho nekonečna  
hned za klandrem._

</section>

<section>

_V prosolené dálce  
vyplněné vlnami vlnami vlnami  
(a vlnami a vlnami)  
se zjevuje za soumraku  
starozákonní oráč a pluh  
a táhne brázdu za brázdou._

</section>

<section>

_A jediná satba daleko široko  
v neklidné štěrbině mezi nebem a mořem  
je tato loď a naše  
zvolna přežvykované srdce_

</section>

<section>

_a nezbývá tedy než trvat  
od začátku času  
do konce času,_

</section>

<section>

_ačkoli to je  
dokonce velmi trapné._

</section>
