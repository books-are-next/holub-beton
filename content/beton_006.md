---
title: Hory sv\. Vavřince,polární záře
contentType: prose
---

<section>

_Zatímco toto se děje  
        — tato bílkovitost,  
        — tato kapkovitost,  
        — toto milosrdenství,_

</section>

<section>

_(A upozorňuji vás,  
že jste na planetě…)_

</section>

<section>

_zatímco toto se děje  
        — toto spolčování,  
        — toto poskučívání,  
        — tato rejdivost,_

</section>

<section>

_(A upozorňuji vás,  
že za posledních dvěstě světelných let…)_

</section>

<section>

_zatímco toto se děje,_

</section>

<section>

_dech čehosi stoupá a roste  
a je běloskvoucí jako  
plamen pochodně  
prudce vržené  
do zákulisí,_

</section>

<section>

_(A upozorňuji vás,  
že eóny a aiolské hafry  
si můžeme strčit za čepici)_

</section>

<section>

_dech stoupá a roste  
a objevuje se, že  
jedni jen vdechují a  
druzí jen vydechují  
        — velké vesmírné dušení,_

</section>

<section>

_(A upozorňuji vás,  
že magnetické pole platí  
i pro Prsa Matky Boží)_

</section>

<section>

_velké vesmírné dušení:  
leklé velryby se řítí mezi  
praktikábly věčna,  
bledé antické masky  
smutných synů a dcer  
zmítají se chórem,  
oponou jen jen trhnout,_

</section>

<section>

_bude se hrát,  
bude se hrát něco bez začátku —_

</section>

<section>

_(A upozorňuji vás,  
že jste sám, na kameni sám,  
                                          jako  
prst… prst…  
prsteníček)_

</section>

<section>

_A komáři žerou  
a žerou._

</section>
