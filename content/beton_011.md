---
title: První mráz
contentType: prose
---

_Za dveřmi     toho rána     zdechne ticho  
a jeho kostnaté ručičky  
praskají na chodníku.  
Nastává prodlení,     přeryv,     závrať,  
mizí spojitost     mezi krokem     a chůzí,  
mezi startérem     a motorem,  
mezi tělem     a slovem,  
a děs, tento potrat příčinnosti,  
přisává se     k prázdným prsům města._

_Není kam._

_Zdivočelí slavíci snů     pronásledují dětství._

_Kdosi     vystřelí z pušky     v Bryan Parku  
a projektil bloudí     mezi stromy,  
stěnami,     ozvěnami     a nedůstojně  
prchajícími starci,     aniž by byla  
spojitost     mezi výstřelem     a smrtí,  
tímto směšně křečovitým     pádem  
a svíjením na opuštěné, křehké zemi._

_Několik policistů     zatýká zastřeleného._

_Slavíci unikají._

_A nad bytím     utvrzuje se     legitimní  
metafyzika  
kávy Yuban,     rajského protlaku  
a páry od úst._
