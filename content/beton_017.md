---
title: Jersey City
contentType: poetry
---

<section>

Klimaktérium města.  
Hystericky rozcuchané  
fabriky bloudí v suchopáru.  
Doutnající supi loudí  
játra na kolemjdoucích.

</section>

<section>

Ťukání na stěny  
v závalu páchnoucích oblaků;  
čeká se výbuch  
časované bomby  
z dávného náletu Marťanů.

</section>

<section>

Sbohem.

</section>

<section>

Jsem vinen dětstvím.  
Ztratil jsem hodinky,  
co mi babička schovávala  
na cestu do světa.

</section>
