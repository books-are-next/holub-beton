---
contentType: prose
---

Nalezená poezie:  
Debata o Středním Východě,  
New York

> Policie umístila  
> na jižní straně 47. ulice  
> protisovětské demonstranty  
> a na severní straně  
> prosovětské demonstranty.

> Avšak  
> policie si nevěděla rady  
> s Josefem Mlot-Mrozem ze Saalemu, Mass.,  
> který stál v dešti  
> na První Avenui,  
> s americkou vlajkou z falešných kamenů  
> v levé klopě.  
> Držel ceduli s nápisem:

>           Židi jsou vrahové.  
>           Komunismus je židovský.  
>           Od začátku do Konce.  
>           Potírejte Komunismus.  
>           Polští Bojovníci za Svobodu, Inc.

> Policejní kapitán,  
> Francis R. Kelly,  
> nejdříve zavedl p. Mlot-Mroze  
> na jižní stranu.

> Po krátké konverzaci však  
> policista odcházel  
> potřásaje hlavou a mumlaje,  
>           To tedy nevím, kam  
>           ho zařadit.

N. Y. Times, červen 67
