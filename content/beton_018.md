---
title: "Nalezená poezie:Debata o\_Středním Východě,New York"
contentType: poetry
---

<section>

Policie umístila  
na jižní straně 47. ulice  
protisovětské demonstranty  
a na severní straně  
prosovětské demonstranty.

</section>

<section>

Avšak  
policie si nevěděla rady  
s Josefem Mlot-Mrozem ze Saalemu, Mass.,  
který stál v dešti  
na První Avenui,  
s americkou vlajkou z falešných kamenů  
v levé klopě.  
Držel ceduli s nápisem:

</section>

<section>

          Židi jsou vrahové.  
          Komunismus je židovský.  
          Od začátku do Konce.  
          Potírejte Komunismus.  
          Polští Bojovníci za Svobodu, Inc.

</section>

<section>

Policejní kapitán,  
Francis R. Kelly,  
nejdříve zavedl p. Mlot-Mroze  
na jižní stranu.

</section>

<section>

Po krátké konverzaci však  
policista odcházel  
potřásaje hlavou a mumlaje,  
          To tedy nevím, kam  
          ho zařadit.

</section>

<section>

> N. Y. Times, červen 67

</section>
