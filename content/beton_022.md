---
title: Park Avenue
contentType: prose
---

_Když město nabývá převahy  
nad svými obyvateli,     je to  
docela v pořádku,     neboť rozkladu  
podléhá jen organická hmota, s bublinkami  
sirovodíku.     Zatímco smrt kamene  
jest oblak     a geometrie rovnoběžek  
je jedinou nadějí     nekonečna._

_Bělomodročervená     helikoptéra  
přistává na Pan Amu, stroje IBM  
kalkulují     čistý proud vědomí,  
sejfy First National     váží  
své tunové sny     a fontány u Seagram  
se něžně milují.     Bronz bezpečně  
padá vzhůru._

_Deset tisíc skleněných očí     vidí,  
aniž by trpělo     oním osudovým  
zoufalstvím viděného._
