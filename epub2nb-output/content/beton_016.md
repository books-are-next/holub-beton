---
title: Brooklynský hřbitov
contentType: prose
---

_Ležatý činžák mrtvých.  
Z podzemních ložnic  
drobnými gejzíry vyvěrají  
poryvy cizích hlasů.  
Nálehavý řev  
Posledních Otázek:_

          _Kolik nohou má vejce?  
     Jsou zelení psi lehčí vzduchu?  
          Už vám hořelo ve slezině?  
     Splachuje se za rakovinou?  
          Jakej zadek měla svatá Alžběta?  
     Ochutnalas ledvinovej kámen?  
          Taky vám roste votazník mezi nohama?_

_Tisíce ohleduplných rukou  
zespoda  
snaží se zamknout,  
ale země nedovírá._
