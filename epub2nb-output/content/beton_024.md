---
contentType: prose
---

Rockefellerovo centrum

> Podivný paranoidní stařec  
> (jak si představujete  
> Walta Whitmana?)  
> přechází na červenou  
> Pátou Avenui,  
> a s tichými kletbami  
> a s tichým pobzukováním  
> pokračuje přes chodník,  
> vstupuje na mramorovou stěnu  
> a kráčí kolmo vzhůru,  
> hrdě vztyčen, vodorovný,  
> kráčí kolmo vzhůru,  
> aniž by nahlížel do oken,  
> kráčí kolmo vzhůru,  
> šedesáté osmé poschodí,  
> kráčí kolmo vzhůru

> a ocitnuv se v nahodilém blankytu,  
> zlehka kyne a s velmi neslušným slovem  
> mizí, k velké úlevě  
> veškeré poesie.
